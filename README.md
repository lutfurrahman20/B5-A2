# 1. What is postgresql?

**Answer:** PostgreSQL হলো একটি ফ্রি ডেটাবেস সফটওয়্যার। আমরা যখন কোনো অ্যাপ বা ওয়েবসাইটে তথ্য (যেমন: নাম, মোবাইল নম্বর, ঠিকানা) সংরক্ষণ করি, তখন PostgreSQL এই তথ্যগুলো গুছিয়ে রাখে যেন পরে দরকার হলে সহজে খুঁজে পাওয়া যায়। আমি যেভাবে খাতায় লিখে তথ্য রাখি , PostgreSQL ঠিক তেমনই একটা ডিজিটাল খাতা শুধু কম্পিউটারে। PostgreSQL দিয়ে নতুন তথ্য যোগ করা যায় ,পুরনো তথ্য খুঁজে পাওয়া যায়, তথ্য পরিবর্তন বা ডিলিটও করা যায় ।

# 3. Explain the Primary Key and Foreign Key concepts in PostgreSQL.

**Answer:** Primary Key হলো এমন একটি কলাম যা একটি টেবিলের প্রতিটি রেকর্ডকে বিশেষভাবে সনাক্ত করে। এটি প্রতিটি সারির জন্য একটি একক ও অদ্বিতীয় (unique) মান ধারণ করে। একটি students নামে টেবিল আছে। সেখানে একই নামে একাধিক ছাত্র থাকতে পারে (যেমন: ৫ জন “রাহুল” নামের ছাত্র)। তখন তাদের আলাদা করে চেনা কঠিন হবে। এজন্য আমরা প্রতিটি ছাত্রকে একটা আলাদা ID নম্বর দিই এটিই Primary Key. প্রতিটি মান অদ্বিতীয় (Unique) হতে হবে, কোনটিতেই NULL মান রাখা যাবে না, একটি টেবিলে শুধুমাত্র একটি Primary Key থাকতে পারে।
Foreign Key হলো এমন একটি কলাম, যেটি অন্য টেবিলের Primary Key-এর রেফারেন্স হিসেবে কাজ করে। এটি টেবিলগুলোর মধ্যে সম্পর্ক (Relationship) তৈরি করে। results নামে আরেকটি টেবিল বানালে যেখানে ছাত্রদের নাম থাকবে না, শুধু student_id থাকবে। ওই student_id-এর মাধ্যমে আমরা বুঝব, রেজাল্টটা কোন ছাত্রের। কিন্তু এটা যেন ভুল কোনো ID না হয়, তাই আমরা students টেবিলের student_id-কে রেফারেন্স করে রাখি এটিই Foreign Key। অন্য টেবিলের Primary Key-এর দিকে ইঙ্গিত করে , এই ফিল্ডে থাকা মান অবশ্যই মূল টেবিলে থাকতে হবে, একটি টেবিলে একাধিক Foreign Key থাকতে পারে।

# 6. What are the LIMIT and OFFSET clauses used for?

**Answer:** LIMIT হলো একটি SQL ক্লজ যা কোনো কোয়েরি চালানোর সময় ফলাফলে সর্বোচ্চ কতটি রেকর্ড দেখানো হবে তা নির্ধারণ করে।
Ex: `SELECT * FROM students LIMIT 5;` শুধুমাত্র প্রথম ৫টি রেকর্ড দেখাবে।
OFFSET হলো একটি SQL ক্লজ যা ফলাফল থেকে শুরুতে কতগুলো রেকর্ড বাদ দেওয়া হবে তা নির্ধারণ করে।
Ex: `SELECT * FROM students OFFSET 5;` প্রথম ৫টি রেকর্ড বাদ দিয়ে বাকি সব দেখাবে।

# 7. How can you modify data using UPDATE statements?

**Answer:** UPDATE হলো SQL-এর একটি কমান্ড যার মাধ্যমে টেবিলের বিদ্যমান ডেটা পরিবর্তন (modify) করা যায়।
Ex: `UPDATE students SET name = 'Rafi' WHERE student_id = 101;`
এখানে student_id = 101 যেটি আছে, তার name আপডেট হয়েছে।


# 10. How can you calculate aggregate functions like COUNT(), SUM(), and AVG() in PostgreSQL?

**Answer:** PostgreSQL-এ aggregate functions ব্যবহার করে আমরা টেবিলের অনেকগুলো রেকর্ডের উপর গণনা চালাতে পারি, যেমন: মোট সংখ্যা বের করা, যোগফল বের করা, গড় হিসাব করা ইত্যাদি। 
Aggregate function হলো এমন এক ধরনের ফাংশন, যা একাধিক রেকর্ডের উপর গণনা চালিয়ে একটি মাত্র ফলাফল প্রদান করে। PostgreSQL-এ সবচেয়ে ব্যবহৃত aggregate functions হলো: COUNT() – মোট সংখ্যা, SUM() – যোগফল, AVG() – গড় মান।
count() -> `SELECT COUNT(*) FROM students;` students টেবিলে মোট কতজন ছাত্র আছে তা গণনা করবে।
sum() -> `SELECT SUM(marks) FROM students;` students টেবিলের marks কলামে থাকা সব নম্বর যোগ করে মোট নম্বর দেবে।
avg() -> `SELECT AVG(marks) FROM students;` সব ছাত্রের marks কলামের গড় বের করবে।

# 2. What is the purpose of a database schema in PostgreSQL?

**Answer:** PostgreSQL-এ ডেটাবেস স্কিমা (Schema) হলো এমন একটি কাঠামো ব্যবস্থা, যা ডেটাবেসের ভেতরে থাকা টেবিল, ভিউ, ফাংশন, সিকোয়েন্স ইত্যাদি একত্রে গ্রুপ করে রাখে। এটি ডেটাবেসকে সুশৃঙ্খল, নিরাপদ ও সহজভাবে পরিচালনার জন্য ব্যবহৃত হয়।
Schema হলো PostgreSQL ডেটাবেসের একটি লজিক্যাল গ্রুপিং বা নেমস্পেস, যেখানে টেবিল, ভিউ, ফাংশন ইত্যাদি রাখা হয়। এটি একই ডেটাবেসের মধ্যে বিভিন্ন ইউজার বা অ্যাপ্লিকেশনের জন্য আলাদা আলাদা কাঠামো তৈরি করতে সাহায্য করে।